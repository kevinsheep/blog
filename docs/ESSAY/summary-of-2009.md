---
updateTime: 2009/11/11
title: 二零零九年光棍节
---

# 棍夜

联曰：

**云锁高山，那个尖峰敢出？**

**日穿漏壁，这条光棍难拿。**

己丑牛年，九月廿五，适逢新历光棍之节。人皆庆之贺之纪之念之，远逾生辰，犹胜新春。

今有宅男，蜗居钟灵毓秀之南粤宝地，然冠岁过半，而立将至，事业未竞，妻房无望。

家慈常絮语曰：汝堂弟，形容不伟，钱财不丰，亦抱美人而归矣。汝二十有五，何不娶一靠谱之妇，早日延杨家之香火？得抱孙儿，瞑目矣。

吾黯然。支吾其辞，顾左右而言他。

吾何尝不愿早觅良偶，共携连理，远离世俗纷扰，会桃李之芳园，序天伦之乐事？形单影只，孑然一身，终日为五斗米折腰，碌碌无为，寄蜉蝣于天地，岂吾辈之所望？

君不见：颜如玉固众，惜名花有主，可远观而不可亵玩。巧笑嫣兮，顾目盼兮，视吾若无物。

君不见：黄金屋虽多，然广厦万间，尽为他人之财。吾区区寒士，居茅屋而欢颜。

毕业于象牙之塔三载，奔波窜跳至今，落落无名，郁郁寡欢，惟叹年光过尽，功名未立，小羊老去，机会不来。

言及此，不知所云，茫然若失。

依稀似闻辛稼轩笑吾「为赋新词强说愁」。种种苦处，更与何人说？知我者谓我心忧，不知我者谓我何求。
